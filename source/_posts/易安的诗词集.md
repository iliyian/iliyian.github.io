---
title: 易安的诗词集
tags: 文学
categories: 文学
description: 月依依，淡云来往星迷离
cover: /img/天地创造.jpg
top_img: /img/天地创造.jpg
abbrlink: 72ecd414
date: 2021-06-08 14:35:18
updated: 2021-09-17 21:22:37
sticky: 1
---

## 七律无题

风催萧叶落荒村，浪晃孤舟灯火昏。
暗冷千山浓泼墨，青幽两界淡添痕。
粼粼水漾沉钩月，隐隐雷鸣碎梦魂。
秋雨江南小楼上，微凉夜酌酒须温。


## 无题
人怜秋云去，日落晚风留
唯见潭影皱，未罢思念悠
山高暮云秋，金桂芬芳嗅
山寺琴鸣奏，声声动垂柳
浊酒慰客愁，举杯风满袖


## 南乡子

细雨梦霏微 零落冰尘白雾摧
天外流星天际掠 庭扉 又是一年人不归
默默月低垂 枕簟凝霜霜攀眉
辗转无眠泪憔悴 风吹 满地琉璃碎玉杯


## 南乡子

雨色渐迷离，悄静芳庭聆鸟啼
碧藓侵阶门半掩，伤悲，风泣愁红不愿归
雨默燕双飞，独立寒波饮雪杯
袭雾遥山天欲敛，笙吹，几度檀郎归不归


## 无题

白露横天秋风散，满城飞雪掩明月
摇落千灯幽冥迫，齿冷骨寒神尽裂
暮天隐隐鸦声远，夜色恹恹蝉切切
独坐古阶逝流景，枯木与我守永夜


## 浣溪沙

渐渐冰风渐渐凉，
夕阳小径独彷徨。
繁花丛后是高墙。

一点游鳞身徜徉，
万般思绪是悲伤。
危楼人倚北风狂。

---
## 蝶恋花

素质何曾冠教育，
应试依然，一切为分数
日日桌前谈减负，上边政策下边堵

课业堆山欢不复，
彩笔空题，梦里儿时路
独立湖心风掩目，飞星天际无归处


## 钗头凤

花无数，人何处，黯然回首斜阳暮。
伤情处，难留步，小舟遥去，月迷津渡。
星舞。
流铃语，青衣举，绣楼听遍黄梅雨。
风回顾，山萦雾，燕惊庭树，泪藏残雨。
独伫。


## 钗头凤

星辰乱，梁尘暗，北风摇晃琉璃盏。
观孤影，临妆镜，江心融月，梦寻幽境。
病。病。病。

如花面，长无见，碧山春谢云难散。
飞流景，忧伤永，栖桐青翼，绿红埋径。
命。命。命。


## 南歌子

水袖泠泠举，
胭脂淡淡红。
阑干倚遍燕相逢，
满院杨花飞尽泪春风。

指冷萧笙渺，
杯深琥珀浓。
雾灯摇梦髻鬟松，
晓月三星深锁碧云中。


## 八六子

闭深扉，小楼笼雨，濛濛掠燕遥归。
碧井疏桐攀藓，空庭翠幕浮风，
临雨倾杯。

芳堤杨柳依依。
云外雾翻山锁，湖心浪碎舟迟。
春去也，芳园百花欲谢，
残英如血，黛眉不解。
风回。
珠泪随油伞落，青丝与乱红飞。
苍山外，霞光万缕余晖。


## 浪淘沙

回首月泠泠，
云海空城，
冰帘画阁坠流星。
指点长风银汉去，
抛掷曾经。

屈子与杯倾，
问我何龄，
笄年瑶圃不成行。
风满绮衣身雨燕，
了此浮生。


## 浪淘沙

飒飒清风，皎皎月华。
庭中老树栖寒鸦。
遥望长空星似霰，美玉无瑕。

浅浅泪痕，闪闪灯花。
玉帘轻拂雨轻斜。
凭栏试问夜何其？各在天涯。


## 玉楼春

晓来独饮扶头酒，沈醉无消身益瘦。
娇花难忍露寒浓，瑞脑绝香人已负。
梧桐细雨和风走，满院残枫哀莫受。
暗云失月幕遮灯，长夜难央与更漏。


## 浣纱溪

庙宇奇香幽火烧，
佛前暗念续缘谣，
从今不可把奴抛。

枫叶清霜江底月，
扁舟离岸雨潇潇。
临风独立泪飘飘。

## 山花子

细雨池塘春草香
微风吹拂柳丝长
啼鳥聲聲風卷霧
雨茫茫


## 捣练子

风抚过，正青春。
雨打深门灯影昏。
无奈夜长人不寐，
琐窗映月泪双痕。


## 采桑子

梨花满院春归去，翠幕微风。
一曲流笙，吹动谁人愁绪浓。

炉香烧尽帘钩影，好梦无踪。
泽畔篱东，洗罢炎光樱更红。


## 采桑子

清风吹梦遥天去，回首添愁。
满眼残秋，枫叶萧萧满小舟。

黄花更比朱颜瘦，困倚危楼。
九曲寒流，恰似征鸿从未留。


## 晓朦胧

舞流萤，
灯花吹落微風凝。
微風凝，
雾迷残梦，墨夜寒轻。

清秋冰雨铃泠泠，
眠舟渔火江心凌。
江心凌，
流银无数，皓月繁星。


## 不露声色

衰枫凋落枝头，人间万事难留。
沉香雨夜悠悠，秋月淡清秋。
盥薇芳蕊水流，题笺秀字锋收。
明灯铺案温柔，粲粲似君眸。
切切蝉鸣庭院幽，浪浪江心荡冷舟。
轻纱雾上小银钩，鸢尾双飞似故游。


## 四言无题

星眼迷离，云月相依。
寒风微透，子規轻啼。
林径深深，魂梦沉沉。
杖牵暗藓，摇曳灯昏。


## 凤栖梧 

一别昭阳渐憔悴，
冷落银屏，风紧箫声碎。
回首漏移残月坠，烛红永夜空相对。

霰雪封天寒不退，
小院霖铃，霜送风侵被。
添尽罗衣秋可在，无边飞白愁如海。


## 无题

窗透清风，惹得烛红羞恼。
淡云飘，长空月皓。
闲庭慢步，落春花多少。
静无人，暗幽而悄。

凝波绿水，冷露恨应晨晓。
望人归，沉香已了。
墙高几许，又烟迷难眺。
望青天，遥掠青鸟。


## 鹤冲天

碧天云后，月似人消瘦。
薄雾隐渔塘，灯微透。
山禁何方客，舟系谁家柳。
鸡鸣催画漏，独倚轩窗，恍惚清风满袖。

梦回细雨，指冷玉笙独奏。
伊似雨中花，飘零久。
南院红铺地，北雁空回首。
西风随处走，落日熔金，又是断肠时候。


## 长相思

乱红飞，冷霏微。
惆怅矮檐双燕归。
黄昏半掩扉。

淡云回，重云堆。
难限月明迷幕帏。
西风残叶催。


## 诉衷情

天连墨雨浸清秋，彩笔落新愁。
霜风和泪盈袖，回忆已难收。

人已去，月难留，坠银钩。
此生如梦，回首黯然，星似君眸。


## 短歌

为什么活着？
我永远也不知道。
我只能看见，
森林遮蔽了蓝天，
太阳都消失不见。


## 添字丑奴儿

轻寒簟上罗衣解，夜半将眠。
夜半将眠，窗外忽窥水色淡茫天。

清风飒飒松枝曳，细柳生棉。
细柳生棉，星浸小桥流水落花边。


## 浣纱溪

三寸彩笺陈思怀，
空空心海与霜白，
林间雨落雾难开。

有意素弦迷梦境，
无边飞雪没花台。
柔光缕缕渐东来。


## 玉楼春

月明总把愁人恼，
惊梦子规更漏悄。
飞花应落小楼西，
满地残红春已老。

暗香沉水寒衾袅，
烛暖画堂星斗渺。
虾须百尺上银钩，
冷月天心难破晓。


## 浣溪沙

飒飒江风荡小舟，
罗衣无奈晚来秋。
轻舟碧水任东流。

山外残阳云染血，
岸变葭苇曳言愁。
阑干回忆已难收。


## 蝶恋花

一曲阳关肠寸断，
独倚轩窗，月坠残云散。
冷落天河星欲颤，
北风摇晃琉璃盏。

碧柳长堤风渐慢，
潋滟湖光，拟把轻舟泛。
几处啼莺春宛转，
危亭叶下红飞乱。


## 蝶恋花

一夜疏庭经夜雨，
万蕊残红，
千缕闲思绪。
恶酒断香风促促，
裳衣空舞邯郸路。

玉刻笙箫浑不语，
远野天晴，
楼下斜阳暮。
残月深林冷冷雾，
阑干倚遍人空伫。


## 七绝

青冥漫漫参商远，陌上喧嚣更不堪。
庭院幽幽草木默，露凝阶冷晚风寒。


## 临江仙

雨伴斜阳洒青野，
潇潇春意太浓。
娇杨细柳不禁风。
轻烟兰泣露，绿叶葬花红。

昨夜锦书初送至，
启先泪雨濛濛。
天长地久有时空。
相逢自不可，寒夜与山钟。


## 七言排律

红浪被翻金凤冷，飞笙晓月坠西楼。
藤床纸帐轻寒簟，翠幕珠帘宝玉钩。
漏断天光上牛斗，烟熏琥珀淡深愁。
寒风欲灭残灯小，凄雨正浇魂梦休。
千絮纷纷如别苦，孤星粲粲似君眸。
琼窗绿柳风摇曳，曲径轻泥蝶隐游。
昨暮双分葭苇岸，今朝独泊溯波舟。
可怜春色无穷好，一片芳心付酒筹。


## 梦江南

君何在？雾阁恨长扃。
珠雨乱敲帘户外，绿芜深锁院门东。
一夜满庭红。

卿何在？落日酒旗风。
孤雁寒山秋色远，征衣瘦马立残阳。
泪眼望南乡。


## 归国遥

人已去，
风乱残红斜阳促。
黄昏无限愁无数。

美人遥在云里住，
人已暮。
连天芳草乡何处。


## 归国遥

孤舟客，
冷过江山千里白。
一钩霜月水天隔。

遥山一片昏暮色，
天心碧。
孤鸿一点飞无迹。


## 虞美人

玉帘寒雨消新梦，
枕损钗头凤。
江山千里雁无归，
碧草盈阶风絮满天飞。

朦胧淡雾朱楼锁，
笙管吹难破。
轻舟此去任东流，
烟水茫茫藏几度春秋。


## 百字词

风
融融
莺衔红
归燕门中
小雨洒篱东
笙歌一曲长虹
兰舟清水采芙蓉
袅袅炊烟日暖人慵
陌上春花君予更玲珑
揉黄衫缕流苏情绪朦胧

月夜重临危阁与谁同
镜里朱颜已换昔容
孤星天外似眸瞳
云堆雨又濛濛
回首烛花红
玉钿情衷
酒何浓
寒枫
匆


## 阮郎归

灯残水殿梦中人，
恹恹永夜昏。
栖鸦啼破乱花痕，
月明空断魂。

惊雨促，恨风纷，
畏霜徂闭门。
凌寒枯叶恨沉沉，
雨馀愁更深。


## 喜迁莺

波影荡，叶飘黄，
风卷月华藏。
暮林金井涌星光，
回首雾茫茫。

融魂酒，朱颜瘦，
独立清风满袖。
芳心已冷夜微凉，
残镜谢红妆。


## 鹧鸪天

十里春风为卷帘，篆香爇梦立晨轩。
流铃小院莺啼雨，锁恨重楼凤拂弦。
沉水袅，玉樽闲，朱台瑶镜度华年。
灯花炙了升新月，遥看三星绕九天。


## 如梦令

魂断子规声促，
樽畔蛾飞烛舞。
冷冷一银钩，
空照楼台津渡。
无绪，无绪，
一夜霜生何处。


## 无题

遥夜月寒风定，啼破子规梦醒。
帘幕卷，淡云轻，庭院残花乱影。

双燕芳泥雨径，一盏清茶记省。
香袅雾，簟攀冰，玉樽醉月人初瞑。


## 点绛唇

十二更深，
樱花小院人长伫。
清风欲舞，
一霎飞无数。

坠月云深，
但问人何处？
樱花树，
树前花暮，
树下人长伫。


## 点绛唇

落日征鸿，
清霜暮雨沙汀草。
寒江淼淼，
叶洒秋风道。

重上高楼，
月缺星辉少。
杯盘倒，
相思未了，
对镜红颜老。


## 七律

密意幽欢怎轻负，雨中零落少年郎。
繁星冷冷情难诉，孤月依依梦不长。
窗外瘦杨风缱绻，夜分寒雨客彷徨。
芭蕉叶上声声滴，对望青天泪几行。


## 星栋的七律

朱楼绣帘小篆香，多情未敢忘萧郎。
翠幕银钩画烛冷，玉簟金鼎夜雨长。
笙箫无语弦惨凄，潇湘有恨雁彷徨。
桃笺载梦书一纸，尽将寸心写泪行。


## 归朝欢

翻浪卷云昏暮色。
飒飒寒风雁啼急。
道间秋草正萧条，马蹄踏过更无迹。
羁旅三楚客。
薄烟隐隐荒村驿。
恨潇潇，透窗风雨，都往心头滴。

霜月低垂情脉脉。
玉阁琐窗人思忆。
蝉鸣绕砌不曾宁，矮墙荒径望难极。
天穹星万粒。
淡云来去忍将隔。
泪随风，山巅独伫，起一声羌笛。


## 五律

月色入长廊，通明满白光。
跫音独回荡，轻叶任飞扬。
我袖随风起，我心把世忘。
婵娟饮酒不？清水落衣裳。


## 武陵春

院里芭蕉绿小径，
青笋出阶前。
双燕呢喃寄屋檐，
轻雨跃秋千。

舟入芙蓉清水浦，
渐渐泛漪涟。
吹柳柔风絮落肩，
花海蝶翩翩。


## 踏莎行

山掩青山，临湖绿草。
兰舟轻楫微波绕。
林间楚客醉花繁，
楼中素手穿针巧。

缕缕残云，月明皎皎。
未央寒夜风声悄。
被翻红浪不成眠，
无中生泪情难道。


## 鹊桥仙

清歌一曲，月明一夜，纸帐藤床难寝。
随风娇柳自飘摇，万灯处、长安不禁。
飞星点点，纤云缕缕，心乱清茶难品。
江心渔火似将眠，玉钿重、春愁怎枕。


## 鹊桥仙

云间星散，江心融月，庭院失花几许？
幽幽深径欲将寻，只怕得、身行无处。
金樽新酒，沉浮绿蚁，帘后轻寒夜雨。
伤心万绪又风摇，瑞脑嗅、香随梦旅。


## 鹊桥仙

秋千晃荡，啼春早鸟，点点娇花藏柳。
城郊芳草碧于天，汗沾湿、华衣青袖。
蓬莱仙境，天间锦翠，不胜出云远岫。
长风几阵任轻狂，只将那、江心吹皱。


## 鹊桥仙

清风阵阵，月华皎皎，美酒瞑瞑独酌。
天涯望断路无穷，屋深静、心间失落。
鹊桥已会，鹊声已散，鹊羽满街谁管？
水清润玉玉方圆，夜孤冷、幽魂回昨。


## 十六字令

乡，一望烟川暮雨茫。
拂飞雁，月影荡秋江。


## 无题

早鸟声声唤梦回，青山朝日洒春晖。
纷纷绿叶藏纱雾，漫漫古阶生紫薇。
东风不解繁花意，素手轻摘踏苹归。


## 忆秦娥

雨声声，
对街小店明孤灯。
明孤灯。
垂头空等，众已上乘。

月升风咽将冥征，
冷池不见天边星。
天边星。
约而不至，雨落声声。


## 相见欢

挟春微雨庭中，绿葱茏。
碧树啼莺几许、共春风。
春华重，春色弄，意消融。
闲步柳荫花径、又相逢。


## 忆秦娥

过林深，
嫩芽新绿闻疏声。
闻疏声，
撩拂轻烟，竹隙风生。

年年雪尽发新根，
园园花蕊重芳芬。
重芳芬，
郁结多少，且付金樽。


## 浣纱溪

飞燕轻烟柳色青，
长空云后月华倾。
笙箫似水夜如冰。

扑扇流苏风婉转，
落花庭院雨清明。
瑶杯碧酒满天星。


## 望江南

天星也，照我簟轻寒。
万绪柔肠哀莫受，千般思苦上栏杆。
灯灭更难堪。


## 望江南

红酥手，撩拨我心头。
寒雪拍窗人不寐，孤星彻夜绕天钩。
泪落更难收。


## 望江南

琉璃盏，不奈晚风摇。
暮雨清霜江底月，扁舟离岸雨潇潇。
亭外冷孤桥。


## 望江南

沙汀雁，晚照破烟飞。
葭苇萧萧风淅淅，长亭冷冷月依依。
眉蹙忆青丝。


## 望江南

黄昏后，月影更凄凉。
浊酒苦怀谁可诉，轻烟柳色入轩窗。
满地积寒霜。


## 回文诗

寒江映月冷风疾，静院凝霜秋叶残。
残叶秋霜凝院静，疾风冷月映江寒。


## 手表

多少岁月里，默默被遗弃。
终于有一日，走出泥土里。
在雕琢之中，烈火的深红。
都将给予我，崭新的天空。
刻上史努比，可爱又淘气。
表盘的数字，个个不分离。
黑白的丝带，用心地剪裁。
多少个天才，赐予我华彩。


## 无题

长安城里，楼上谁家飞玉笛？
过尽喧嚣，自在春花碧柳摇。
征鸿鸣急，书信难托人独泣。
夜静悄悄，帘卷寒风拥客袍。


## 渔歌子

残损春华捻手中，
何人憔悴立东风。
明月冷，雨濛濛。
心头滴落更忡忡。


## 白话近体二首

如果我成为小鸟，我将寻觅焰之红。
以心血灼热冰野，再速死于灾狱中。

如果我成为绿叶，我将驱赶那飞虫。
以宽大的绿衣服，遮蔽空中的疾风。


## 七夕

闲庭花盛池边柳，此夜繁星自不同。
皎月独游银海里，灿星双会鹊桥中。
飘飘飞袖清风举，冉冉霓裳泪腮红。
但愿人间恋长久，楼高共饮晓侵东。


## 渔家傲

霰雪无垠风厉厉，寒梅不苦寒冬意。
蕊绽香幽仍旖旎，
深林里，百花尽处人能诣。

淡月依依霜消地，闲庭燕唤春将至。
红玉英残瓣如泪，
身虽死，乘风远去芳遗世。


## 无题

寒窗无月。
黯然星火，苦蝉鸣切。
珠帘不忍合拢，惟忧翌日，柔光将没。
烛火方熄，冷冷厉风侧身刮。
暗恨涌，双目难堪，怎忍长流泪汹汩！

形伤字字皆鲜血。
失良朋，吾自分孰劣！
为何不语长叹？那有泪，岂非欢悦？
漫夜长长，仅有身前暖烛言说。
木案冷，心上同凉，枯笔油方竭。


---

待续
